# Testing your code
## Context
Elk project valt of staat met voldoende kwaliteit. Niemand zit te wachten op software met vervelende bugs of zelfs crashes. Tijdens het eerste schooljaar heb je tijdens de KBS functioneel getest, of je bent erop gewezen dat je dit te weinig hebt gedaan. In dit level ga je aan de slag met niet-functionele testen door middel van unit testing.

De kwaliteit van je software verbetert sterk als je vooraf of direct achteraf je unit test schrijft. Dit zorgt ervoor dat je tijdens de ontwikkeling al moet nadenken over de testbaarheid van je werk, bijvoorbeeld door het gebruiken van SOLID principes.

Om je te helpen bij het testen heeft Visual Studio standaard een aantal hulpmiddelen. Testen doe je eigenlijk al tijdens het programmeren door gebruik te maken van debugging. Je kan hiermee "live" meekijken wat je code precies doet en welke resultaten je krijgt.

Nadat je klaar bent met programmeren helpt Visual Studio met het schrijven van unit tests.

Tijdens deze level ga je ook veel gebruik maken van de debugger en andere hulpmiddelen om de kwaliteit van je werk te verhogen.

In de voorgaande levels heb je veelal gewerkt aan je model. Er is dus nog weinig functionaliteit gemaakt waardoor er nog niet veel te testen is. Je gaat in dit level dan ook afwisselend werken aan je programma om vervolgens de unit tests uit te breiden.